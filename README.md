
שם המתכנת: נועם בנצקי.
שם המורה: ברק צוברי.
כיתה:י'6
בית ספר:ישיבת בני עקיבא גבעת שמואל
שנת הגשה:2023.
# מה התוכנית עושה:
התוכנית קולטת מהמשתמש פרמטרים a,b ו-c.
--------התוכנית קולטת ערכי x ומחזירה את ערכי ה-y המתקבלים מהמשוואה הריבועית (שנבנתה מארבעת הערכים הנ"ל) עד שהמשתמש מזין 'e'.
--------לבסוף, התוכנית מציירת את הפרבולה של המשוואה הריבועית, כאשר כל פיקסל בציר ה-x שווה 1, וכל פיקסל בציר ה-y שווה 5.
# הפעולות שהמשתמש יכול לבצע:
המשתמש יכול להזין לערך ה-a מספר בין 1 ל-9. ולערכי ה-b וה-c מספר בין 0 ל-9. ההבדל נובע מכך שלמציאת הקודקוד של הפרבולה יש לחלק את מינוס b ב-2a, וחלוקה ב-0 אינה חוקית, מכאן שלפרבולה זו אין ייתכנות. 
לערכי ה-x המשתמש יכול להכניס מספרים בין 0-9, שכן ייתכן x=0: נקודת חיתוך עם ציר ה-y.
עבור כל ערך x שהמשתמש מזין הוא מקבל את ערך ה-y המתאים לו כפלט.
בהזנת e המשתמש מסמן למעשה את רצונו להפסיק את קבלת ערכי ה-y והמעבר לחלק הבא של הפרויקט- ציור הפרבולה. 
הפרבולה מצוירת באמצעות חישוב ערך y לכל x במסך,צימצומו ב-5, וצביעת הפיקסל המתאים אם הוא אכן נמצא במסגרת המסך.
# דוגמאות ריצה
# שלבי הפיתוח
## שלב א'
תחילה, הייתי צריך לקבוע כיצד לקלוט ערכים לפרמטרים. החלטתי להשתמש בפרוצדורה, שכן עם הכתובות המתאימות(פרמטר+הודעה מתאימה) בכל שימוש בפרוצדורה, חוסכים שורות ומקום בזיכרון, שכן מדובר בפעולת קליטה כמעט זהה החוזרת על עצמה.
## שלב ב'
כדי לחשב את ערך ה-y המתאים עבור כל ערך x  שנקלט, החלטתי להשתמש בפרוצדורה כללית, getY, המבקשת לקבל ערכי x ופולטת ערכי y עד לקבלת התו האסקי 'e', כאשר פרוצדורה זו משתמשת בפרוצדורה אחרת, equation, שמחשבת את ה-y עבור ה-x הנקלט. לאחר מכן, getY מדפיסה את ערך ה-Y לאחר הודעה מתאימה באמצעות פרוצדורה בשם print_ax. החלטתי להשתמש בפרוצדורות נוספות במקום פשוט להכניס את שורות הקוד לפרוצדורה הכללית משתי סיבות:
א.בדרך זו, הקוד קריא וברור יותר.
ב. בהמשך אזדקק לפרוצדורה equation כשארצה לחשב את ערך ה-Y עבור כל X במהלך ציור הפרבולה.
בפרוצדורה equation-
מתקבל ערך X דרך ה-stack, ובאמצעות bp, אותו דוחפים למחסנית בכתובת ששומרים אצלו עצמו, קל ונוח להגיע לערך ה-X, ומכאן לחשבו ולשמור אותו ב-DX.
מ-DX מעבירים את ערך ה-Y ל-AX,  ומשתמשים בפרוצדורה print_ax, המגיעה מהדוגמאות השמורות בEMU8086, כדי להדפיס את הערך של ה-Y.
שלבי העבודה של AX הם חילוק הערך האקסדצימלי השמור בAX, וכך לקבל את הספרות של ערך ה-y הדצימלי, ספרה אחר ספרה, והדפסתן לאחר המרתן לערכיהן האסקיים, ע"י הוספת הערך האסקי של המספר 0(48/30h).
## שלב ג'
כעת, ניגשתי למלאכת ציור הפרבלה.
ראשית יש להעביר את המערכת למצב הגרפי.
לאחר מכן, יש לצייר את מערכת הצירים-
ציור ציר ה-X נעשה ע"י הפרוצדורה x_axis: בה נעשה שימוש בלולאה שמתחילה מערך ה-X הגדול ביותר, 320, ובערך ה-Y השווה ל-100, הנשאר זהה לכל ציר ה-X. כידוע לולאה מורידה כל פעם את ערך ה-CX עד להגעה למספר 0, כלומר, ציור הציר מותאם בדיוק- מ-320 ועד ל-0.
ציור ציר ה-Y נעשה ע"י התחלה במעלה הציר, בנקודה (160,0), שהרי 0 הוא למעשה הנקודה הגבוהה ביותר במסך האמולטור, וב-X האמצעי(=160) . כך הצבתי הורדה חוזרת ונשנת של ערך ה-Y(למעשה מדובר בהוספה בקוד האסמבלי), ובעזרת השוואה למספר הנמוך ביותר בציר(=200), האמולטור יודע מתי בדיוןק להפסיק את ציור הציר.
לאחר שהכנתי את ציור מערכת הצירים הגיע הזמן לצייר את הפרבולה עצמה.
הפרבולה בנויה בעזרת ארבע פרוצדורות-
### קודקוד הפרבולה- vertex
בעזרת הצבת הפרמטרים שקלטתי בפרוצדורת הקלט שבתחילת הקוד, בנוסחה למציאת קודקוד הפרבולה, אני מקבל את ערך ה-X של הקודקוד.
לאחר מכן אני דוחף את ערך ה-X שקיבלתי למחסנית ומזמן את הפרוצדורה draw, שמציירת את הנקודה, על הפרוצדורה draw אפרט בהמשך.
### צידה הימני- right 
לפני הקריאה לפרוצדורה זו שמרתי את ערך ה-X של הקודקוד ב-SI, שאוכל להשתמש בו אף בפרוצדורת הצד השמאלי.
הפרוצדורה מכילה לולאה המוסיפה לערך ה-X בכל ריצה יחידה 1, כלומר אנו זזים נקודה 1 ימינה בציר. בעזרת דחיפת ערך ה-X למחסנית וקריאה לפרוצדורת ה-draw הנקודה מצוירת במקומה המתאים, וברגע בו מגיעים ל-X עבורו ה-Y הוא למעלה מנקודה 0(שוב אזכיר- כיוון ציר ה-Y הפוך באמולטור), כלומר מחוץ לגבולות המסך, הפרוצדורה  draw מעבירה את המסר לפרוצדורה right באמצעות המשתנה endCheck: ברגע בו המשתנה מקבל את הערך 1, הפרוצדורה תפסיק את הלולאה, תאפס את endCheck שנוכל להשתמש בו שוב, ונעבור לפרוצדורה הבאה-
### צידה השמאלי- left
לפני הקריאה לפרוצדורה אנו מחזירים ל-CX את ערך ה-X של הקודקוד ששמרנו מוקדם יותר ב-SI.
הפרוצדורה מכילה לולאה המורידה לערך ה-X בכל ריצה יחידה 1, כלומר אנו זזים נקודה 1 שמאלה בציר. בעזרת דחיפת ערך ה-X למחסנית וקריאה לפרוצדורת ה-draw הנקודה מצוירת במקומה המתאים, וברגע בו מגיעים ל-X עבורו ה-Y הוא למעלה מנקודה 0(שוב אזכיר- כיוון ציר ה-Y הפוך באמולטור), כלומר מחוץ לגבולות המסך, הפרוצדורה  draw מעבירה את המסר לפרוצדורה left באמצעות המשתנה endCheck: ברגע בו המשתנה מקבל את הערך 1, הפרוצדורה תפסיק את הלולאה.
### ציור הנקודות- draw
הפרוצדורה draw למעשה מציירת כל נקודה ונקודה בפרבולה. היא עובדת בצורה הבאה-
לפני שמזמנים אותה מכניסים למחסנית את ערך ה-X, ולאחר שמזמנים אותה באופן אוטומטי נדחף גם ערך ה-ip. כדי לקרוא לפרוצדורה equation ולקבל את ערך ה-Y כראוי, הייתי צריך להיפטר מערך ה-ip, כדי ש- equation, המקבלת ערכי x מהמחסנית, לא תטעה לחשוב שה-ip  הוא ערך ה-x. אז באמצעות pop שמרתי את ה-ip ב-di, עד לסיום הפרוצדורה.
כעת equation מחשבת את ערך ה-Y וכל שנותר לעשות הוא לצייר את הנקודה. ראשית חילקתי את ערך ה-Y המתקבל ב-5. הצימצום ב-5 מבוצע כדי להקנות לנקודות מראה של קו מחובר ופרבולה עגולה, שכן ללא הצימצום הנקודות רחוקות זו מזו בגבהיהן ככל שמתרחקים מראשית הצירים(בין לימין ובין לשמאל), עד למצב בו קשה להעניק לציור את השם "פרבולה". יש לציין אף את החסרון המגיע עם הצמצום- אם לדוגמא יש לנקודה מסוימת ערך y השווה ל-8, ומצמצמים אותו ב-5,  מקבלים y=1, שכן השארית לא נלקחת בחשבון, וכן מקבלים תוצאות וגרף לא מדויקים באופן מוחלט, אך במקרה זה היתרונות עולים על החסרונות.  
